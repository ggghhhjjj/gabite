---
layout: default
ime: Оранжева брезовка / Oранжева манатарка
yadlivost: Ядлива
---
##### Отровен двойник: ...

![Оранжева манатарка](https://upload.wikimedia.org/wikipedia/commons/thumb/7/7a/Leccinum_aurantiacum.jpg/360px-Leccinum_aurantiacum.jpg)

**Описание.** Шапка 5-15 см в диаметър, при най-младите екземпляри почти сферична, по-късно разперена до плоско изпъкнала, жълтооранжева до оранжевочервена.

Повърхността гладка, гола или финно кадифена, суха.

Ръбът първоначално подвит навътре, по-късно изправен, равен, плитко насечен, понякога парцалесто накъсан.

Месото дебело, меко, бяло, при нараняване се оцветява в розово, виолетово до сивочерно.

Тръбичките свободни от пънчето, дълги 20-35 мм, лесно отделящи се от месото, бели до сиви, с малки кръгли пори със същия цвят. Спорообразуваща повърхност пръстеновидно вдлъбната около пънчето.

Спорите продълговато елипсоидни до вретеновидни, глядки бледожълти, 13-17 х 4-5 мк. Споровият прашец маслиненокафяв.

Пънчето 6-15 х 1,5-3 см, плътно, твърдо, цилиндрично или слабо разширено към основата (обратно бухалковидно), белезникаво, при нараняване се оцветява бледовиолетово до сивочерно, по цялата дължина покрито с кафяви до черни люспи.

**Местообитаване и сезонност.** Расте върху почва в широколистни гори, най-често под бреза, трепетлика, топола от началото на лятото до края на есента (Юни - Ноември).

**Вкусови качества.** Много добра ядлива гъба с приятен вкус и гъбен аромат.

**Употреба.** В свежо състояние, сушена и консервирана.

**Готварски рецепти.** ...

*лат. Léccinum aurantíacum*

*рус. Подоси́новик кра́сный*
